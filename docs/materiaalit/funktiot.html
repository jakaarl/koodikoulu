<!DOCTYPE html>
<html>
  <head>
   <title>Koodikoulu: materiaalit</title>
   <meta charset="UTF-8">
  </head>
  <body>
    <xmp style="display: none">
## Funktiot

Funktio (_function_) on koodilohko, jonka sisältö suoritetaan sitä kutsuessa. Kun funktio on suoritettu, ohjelman suoritus jatkuu funktiokutsun jälkeisestä kohdasta. Esimerkiksi:

```
function kutsu() {
  console.log("2");
}

console.log("1");
kutsu();
console.log("3");
```

... tulostaa konsoliin numerot 1, 2 ja 3 järjestyksessä. Funktion määrittely ei kutsu sitä - muutenhan numero 2 olisi tulostunut ensin! Funktion määrittely alkaa avainsanasta `function`, jota seuraa funktion nimi, sulkeet, sekä kaarisulkujen sisällä annettava funktion runko. Sulkeiden sisällä voidaan määritellä funktion parametreja (_parameters_):

```
function tulosta(tulostettava) {
  console.log(tulostettava);
}
```

Sulkeiden sisällä siis annetaan parametrin nimi, jolla parametriin viitataan funktion rungossa. Edellä annettua funktiota voidaan siis kutsua esimerkiksi `tulosta(jokuMuuttuja)`, jolloin parametrina välitetään muuttujan "jokuMuuttuja" arvo, johon viitataan funktion sisällä nimellä "tulostettava". Joku saattaakin tässä vaiheessa arvata, mikä koodiesimerkeissä keikkuva `console.log()` on...

Tietenkin funktio! Sitä edeltävä `console` on [objekti](objektit.html), jonka jäsen (_member_) funktio `log()` on.

[<< sisällysluettelo](index.html)
    </xmp>
    <script src="https://cdn.rawgit.com/arturadib/strapdown/gh-pages/v/0.2/strapdown.js"></script>
  </body>
</html>
