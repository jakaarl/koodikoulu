<!DOCTYPE html>
<html>
  <head>
   <title>Koodikoulu: materiaalit</title>
   <meta charset="UTF-8">
  </head>
  <body>
    <xmp style="display: none">
# Javascript

[JavaScript](https://fi.wikipedia.org/wiki/JavaScript) julkaistiin alkujaan vuonna 1995 [Netscape Navigator](https://fi.wikipedia.org/wiki/Netscape_Navigator) -selaimen mukana. Se mahdollisti staattisten [HTML-webbisivujen](https://fi.wikipedia.org/wiki/World_Wide_Web) elävöittämisen interaktiivisella toiminnallisuudella.
Nykyisin JS on standardoitu [ECMAScript](https://www.ecma-international.org/ecma-262/) -standardilla. JS on myös löytänyt tiensä ulos selaimesta: [Node.js](https://nodejs.org/) mahdollistaa sen käyttämisen palvelinohjelmoinnissa ja Java-kielen ohjelmointirjastoon sisältyy [Nashorn -JavaScript-tulkki](https://en.wikipedia.org/wiki/Nashorn_(JavaScript_engine)).

JavaScript on yksi yleisimmin käytetyistä ohjelmointikielistä ja sen käyttäminen on yksinkertaisempaa, kuin monien muiden ohjelmointikielten. JS-tulkki sisältyy kaikkiin moderneihin webbiselaimiin, joten erillistä asennusta ei tarvita. Useimmissa selaimissa on mukana kehitystyökaluja - esimerkiksi [Firefoxissa](https://www.mozilla.org/fi/firefox/) ja [Chromessa](https://www.google.fi/intl/fi/chrome/browser/desktop/) näppäinyhdistelmä `Ctrl-Shift-I` avaa kehitystyökalut.

## JS-lähdekoodi

Tavallisesti JS-kooditiedoston tiedostopääte on `.js`, mutta koodi vois myös olla suoraan webbisivun HTML-tiedostossa. Yleensä on kuitenkin parempi pitää etenkin pidemmät ohjelmat omissa tiedostoissaan HTML-tiedostojen sijaan.
Periaatteessa lähdekoodia voi kirjoittaa ja muokata millä tahansa tekstieditorilla, mutta erityisesti koodaamiseen tarkoitetuissa editoreissa on paljon hyödyllisiä ominaisuuksia. Joitakin ilmaisia editoreita, jotka soveltuvat JS-koodaamiseen:

* [Atom](https://atom.io)
* [Brackets](http://brackets.io/)
* [Light Table](http://lighttable.com/)
* [Programmer's Notepad](http://www.pnotepad.org/)
* [Visual Studio Code](https://code.visualstudio.com/)

On olemassa myös selaimessa toimivia editoreita, jotka eivät vaadi asennusta, esim:

* https://jsfiddle.net/
* https://jsbin.com/
* https://js.do/
* https://codeanywhere.com/
* https://repl.it/languages/javascript

## Hei maailma!

Ohjelmoinnissa on ikiaikainen perinne aloittaa ["Hei maailma!"](https://fi.wikipedia.org/wiki/Hei_maailma_-ohjelma) -ohjelmalla (_"Hello world!"_).
Avaa selaimesi kehitystyökaluista konsoli (_console_), ja kirjoita (painaen lopuksi rivinvaihtoa):

```
console.log("Hei maailma!");
```

Nyt, kun tämä tärkeä rituaali on saatu pois päiväjärjestyksestä, voidaan siirtyä [muuttujiin](muuttujat.html).

---

[<< sisällysluettelo](index.html)
    </xmp>
    <script src="https://cdn.rawgit.com/arturadib/strapdown/gh-pages/v/0.2/strapdown.js"></script>
  </body>
</html>
