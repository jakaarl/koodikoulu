<!DOCTYPE html>
<html>
  <head>
   <title>Koodikoulu: materiaalit</title>
   <meta charset="UTF-8">
  </head>
  <body>
    <xmp style="display: none">
# Ohjelmakoodi

Sana "ohjelma" sisältää jo itsessään vinkin sanan merkityksestä: sanan "ohje". Ohjelma on ohje, jota noudattamalla tietokone tekee ohjelmoijan haluamia asioita. Yksinkertaisimmillaan se on sarja komentoja, jotka tietokone suorittaa järjestyksessä, mutta kuten myöhemmin opimme, sen suoritus voi hypätä paikasta toiseen tai toistaa samaa kohtaa.

Ohjelmakoodi on tekstitiedosto, joka joko suoritetaan tulkin (_interpreter_) avulla, tai käännetään kääntäjällä (_compiler_) suoritettavaan muotoon. Laajemmat ohjelmat saattavat koostua sadoista kooditiedostoista, joissa kussakin voi olla satoja, tai jopa tuhansia rivejä!

## Ohjelmointikielet

Tietokoneelle annettavien ohjeiden on oltava yksiselitteisiä ja täsmällisiä - tämän takia ihmisten puhumat _luonnolliset kielet_ eivät sovi tietokoneen ohjelmoimiseen. Toisaalta, tietokoneen suorittama _konekieli_ on hyvin hankalatajuista. Tämän takia onkin ohjelmointikieliä, jotka sijoittuvat mukavasti luonnollisen kielen ja konekielen välimaastoon.

Ohjelmointikieliä on tuhansia erilaisia, ja niillä kaikilla on hyvät ja huonot puolensa. Koodikoulussa käytämme [Javascriptiä](javascript.html).

---

[<< sisällysluettelo](index.html) | [seuraava >>](javascript.html)
    </xmp>
    <script src="https://cdn.rawgit.com/arturadib/strapdown/gh-pages/v/0.2/strapdown.js"></script>
  </body>
</html>
