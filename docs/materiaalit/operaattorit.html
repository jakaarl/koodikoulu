<!DOCTYPE html>
<html>
  <head>
   <title>Koodikoulu: materiaalit</title>
   <meta charset="UTF-8">
  </head>
  <body>
    <xmp style="display: none">
## Operaattorit

[Operaattori](https://en.wikipedia.org/wiki/Operator_%28computer_programming%29)
muokkaa muuttujaa. Muuttujien yhteydessä käytimme jo sijoitusoperaattoria ([assignment](https://en.wikipedia.org/wiki/Assignment_%28computer_science%29) operator):

```
var foo = "bar";
```

Sijoitusoperaattori on Javascriptissä yhtäsuuruusmerkki, `=`. Se siis ei vertaa, vaan sijoittaa muuttujalle arvon! Mistä pääsemmekin seuraavaan operaattoriin, vertailuun: `==`:

```
var samansuuruinen = (foo == bar);
```

Yllä muuttuja "samansuuruinen" on `true`, mikäli muuttujat "foo" ja "bar" ovat samansuuruisia, ja `false` jos ne ovat erisuuruisia. Vertailuoperaattorin merkitys riippuu vertailtavien muuttujien tyypistä: numeroilla luonnollisesti vertaillaan numeroarvoja, tekstillä taas tekstin sisältöä.

Yhteenlasku- `+` ja vähennyslaskuoperaattorit `-` toimivat numeroille, aivan kuten olettaisikin. Tekstin yhteenlasku liittää tekstit yhteen:

```
var yksi = 1;
var kaksi = 2;
var kolme = yksi + kaksi; // 3
var teksti = "Hei ";
var toinenTeksti = "maailma!";
var heiMaailma = teksti + toinenTeksti; // Hei maailma!
```

Vähennyslasku, kertolasku `*` ja jakolasku `/` toimivat vain numeroille, samoin kuin vertailuoperaatiot `<`, `>`, `<=` ja `>=`. Voit lukea lisää operaattoreista esimerkiksi [webbipakista](https://weppipakki.com/js/opas/alkeet1.htm#ops).

Vertailuoperaatiot tulevat tarpeeseen, kun käytämme [ehtolauseita](ehtolauseet.html).

---

[<< edellinen](muuttujat.html) | [sisällysluettelo](index.html) | [seuraava >>](ehtolauseet.html)
    </xmp>
    <script src="https://cdn.rawgit.com/arturadib/strapdown/gh-pages/v/0.2/strapdown.js"></script>
  </body>
</html>
