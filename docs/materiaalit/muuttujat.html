<!DOCTYPE html>
<html>
  <head>
   <title>Koodikoulu: materiaalit</title>
   <meta charset="UTF-8">
  </head>
  <body>
    <xmp style="display: none">
## Muuttujat (ja kommentit)

[Muuttuja](https://fi.wikipedia.org/wiki/Muuttuja_%28ohjelmointi%29) (_variable_) varastoi tietoa, johon voidaan viitata sen nimellä. Usein käytetty vertaus on laatikko: muuttuja on nimetty laatikko, jonka sisältämään arvoon voidaan viitata ohjelmakoodissa sen nimellä.

```
var muuttuja = "arvo";
```

Sana `var` on avainsana (_keyword_), jolla Javascriptissä määritellään muuttuja. Yllä "muuttuja" on muuttujan nimi, ja sana "arvo" sen arvo. Yhtäsuuruusmerkillä asetetaan (_assignment_) muuttujalle arvo, se ei vertaile yhtäsuuruutta! Muuttujan arvoa voidaan muuttaa - alkuperäisen määrittelyn jälkeen ei tarvita enää avainsanaa `var`:

```
muuttuja = "toinen arvo"; // vaihdetaan muuttujan arvoa!
```

Yllä muuttujan asettamisen jälkeen on kommentti (_comment_). Kommentit eivät vaikuta ohjelman suoritukseen, vaan niitä käytetään ainoastaan selittämään ohjelmaa itselle tai muille. Kommentti alkaa tuplakauttaviivasta `//` ja jatkuu rivin loppuun. Useamman rivin kommentit alkavat `/*` ja loppuvat `*/`.

## Tyypit

Javascriptissä muuttuja ei ole _tyypitetty_ - sen arvoksi voidaan asettaa vaikkapa ensiksi tekstiä ja myöhemmin numero. Joissakin _vahvasti tyypitetyissä_ kielissä muuttujalle annetaan aina tyyppi, eikä sille voi asettaa eri tyyppisiä arvoja.

Javascriptissä erilaisia tyyppejä on mm.:

* merkkijono (_String_), `var teksti = "Tämä on merkkijono."`
* numero (_Number_), `var numero = 2` (huomaa, ei "lainausmerkkejä!")
* totuusarvo (_Boolean_), `var tosi = true; var epätosi = false;`
* objekti (_Object_), `var objekti = { koko: 100, iso: true };`

Objekti voi sisältää nimettyjä "kenttiä" (_properties_), joiden tyyppi voi olla mitä tahansa - myös toinen objekti. Funktio (_function_) on erityinen objekti, jota voidaan kutsua, mutta siitä lisää myöhemmin - ensin perehdymme [operaattoreihin](operaattorit.html), joilla muuttujia voidaan käsitellä eri tavoilla.

[Harjoitustehtävä](../harjoitukset/muuttujat.html)

---

[<< edellinen](javascript.html) | [ sisällysluettelo](index.html) | [seuraava >>](operaattorit.html)
    </xmp>
    <script src="https://cdn.rawgit.com/arturadib/strapdown/gh-pages/v/0.2/strapdown.js"></script>
  </body>
</html>
